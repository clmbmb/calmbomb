---
author: ursu
date: 2012-03-04 15:41:05+00:00
draft: false
title: "Death night in Fabrica"
type: post
disqus: false
categories:
- Cronica de concert
tags:
- Krisiun
- Malevolent Creation
- Vital Remains
---
Dupa doar cateva zile dupa ce fusesem la un alt concert in Fabrica, a trebuit sa ma intorc inapoi pentru o seara interesanta de death metal, cu trei formatii pe care nu le ascult prea des, dar care meritau din plin sa fie vazute. Concertul era anuntat sa inceapa la 18:00, dar mi-am zis ca oricum suntem in Bucuresti, Romania si nu credeam ca o sa se intample un miracol.

Si chiar asa a fost: am ajuns in jur de 19:20, cand cei de la [Vital Remains](http://www.myspace.com/vitalremains) deja cantau - cred ca erau pe la a doua sau a treia piesa. Am platit repede la intrare, mi-am lasat geaca la garderoba si am intrat cu avant in sala. De fapt _am vrut_ sa intru cu avant, pentru ca mi-a fost taiat avantul de cat de plina era sala si abia am reusit sa cobor scarile si sa ajung la bar sa-mi iau o bere. Cand m-am intors cu fata la scena am vazut ca lumea deja se destrabala, doi tipi facand deja crowd surfing. Mi-a placut chestia, desi sincer nu ma asteptam la un concert al unei trupe de death metal. Ce e si mai frumos e ca pana la finalul "recitalului" numai asa au tinut-o cei din fata, iar pe langa asta am vazut si cateva circle pit-uri. Spre ultimele piese deja atmosfera se incinsese la propriu, chiar si fara calorifere sau alte artificii.

Dupa Vital Remains m-am indreptat inapoi spre bar sa ma mai alimentez cu o bere si m-am intalnit si cu Tase, care era cu camera in mana - semn ca filmase. Ne-am facut comozi cat a durat pauza pana la urmatoarea trupa, pauza care a durat in jur de 15-20 de minute.

Apoi au venit pe scena si [Malevolent Creation](http://www.myspace.com/malevolentcreation), trupa pe care o stiu inca din liceu, dar pe care n-am mai ascultat-o tot de atunci. Au dat un old school death metal ca la carte, iar publicul a fost in continuare animat, desi poate ceva mai putin. Totusi, tot am vazut cateva stage dive-uri, unul din ele fiind chiar al vocalului de la Vital Remains, care a cantat o piesa impreuna cu baietii de pe scena. Prea multe detalii n-o sa dau, pentru ca ma hotarasem sa raman in spate cu Tase, sa vad si eu un concert "de la bar" macar o data in viata. Ce e misto in treaba asta e ca poti aprecia mai bine sunetul, pentru ca nu esti in fata unde urla boxele. Si ce pot spune e ca se auzeau bine toate instrumentele, iar vocile nu erau deloc peste restul trupei.

Inca 2-3 beri, o pauza lunga - cam 30 de minute - si cateva "iesiri la aer" in sala din spatele barului, plus cateva discutii cu Tase si prietenii, si au venit si brazilienii cap de afis, [Krisiun](http://www.krisiun.com.br). Ii mai vazusem in Studio Martin acum cinci ani(wow!) si chiar mi-au placut. Inca de cum au inceput am simtit noutatea din sunetul lor, comparativ cu cele doua trupe dinainte, si inca o data am fost surprins de cat de bine poate suna o trupa cu doar trei membri. Si la ei a continuat agitatia in fata si s-a marit numarul celor care pluteau pe bratele tovarasilor de moshpit; am vazut chiar si doua tipe sarind de pe scena, ceea ce rar se intampla la concerte metal.

La penultima piesa au urcat pe scena si vocalul si chitaristul de la Vital Remains, care n-au facut nimic altceva decat sa dea din cap ca descreieratii, iar pe ultima piesa au incercat sa urce toti membrii trupelor - chiar daca s-au cam inghesuit pe scena mica - pentru a sarbatori finalul turneului pe care tocmai l-au facut prin Europa. Finalul a fost asa cum trebuia, cu maini "cu coarne" pe sus, lume agitata si trupa in mare forma.

Cam asta a fost o sambata de primavara cu death metal de buna calitate, cu un concert vazut "din spate", in care nu m-am implicat aproape deloc, dar la care m-am simtit bine. Dupa concert a urmat o rockoteca after party si chiar am vazut ca ramasese destula lume. Eu m-am retras, insa, in glorie, spre casa.
