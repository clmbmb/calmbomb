---
author: ursu
date: 2011-09-12 08:32:38+00:00
draft: false
title: "Deliver the Asoma - lansare album Mediocracy"
type: post
disqus: false
categories:
- Cronica de concert
tags:
- Deliver The God
- Mediocracy
---
Nici n-a trecut bine un an si Mediocracy au al doilea album. Nu e un semn rau, e un semn ca mai exista oameni care muncesc si sunt pasionati, iar pe langa asta sunt si foarte creativi. Am fost in Fabrica la lansarea celui de-al doilea album al lor si a fost cam asa...

![Foto: Deliver the God](/img/deliver-the-god_6139176589_o.jpg)


In deschidere au fost [Deliver the God](http://www.myspace.com/deliverthegod) din Brasov, o trupa despre care auzisem, dar pe care nu o ascultasem. Baietii ne-au "cantat" un deathcore modern, cu multe accente pe death metal, dar si cu ceva (cam multe - as putea spune ca abuzeaza de ele) breakdown-uri. Muzica lor e antrenanta, dar cum se intampla cam des pe la noi, publicul a stat la 5m de scena, iar in fata au fost doar 3-4 oameni care dadeau din cap si la un moment dat au incercat un circlepit. Chiar cu mica problema tehnica (s-a rupt o coarda la bass), trupa a sunat foarte bine si pot spune ca instrumentistii sunt destul de tehnici. Pe langa piesele lor, brasovenii au avut si trei cover-uri, Doomsayer de la Hatebreed, o piesa de la Kreator (n-am retinut numele si nu sunt fan) si "Blinded by Fear" de la At The Gates. Pe cea din urma pe scena au urcat si Costin si Viezure de la Mediocracy si au cantat impreuna cu Deliver the God. 

![Foto: Mediocracy](/img/mediocracy_6139176739_o.jpg)


Dupa pauza de o bere, pe scena au urcat bucurestenii care isi lansau albumul, [Mediocracy](https://www.facebook.com/pages/Mediocracy). Pe langa piesele pe care le-au cantat au avut companie si cateva imagini sugestive pe cateva piese, imaginile din filme si documentare fiind companie perfecta pentru mesajul pe care cei de pe scena vor sa-l transmita. Combinatia complexa de hardcore/crust/metal ar fi trebuit sa puna in miscare toata sala, dar numai in fata s-au agitat cativa oameni, ca de obicei, restul preferand sa stea "ca la spectacol" si sa aplaude. Pe langa piesele de pe noul album, baietii au cantat si doua piese "vechi" de-ale lor, Suffocation si Changes (parca). Ca de obicei la show-urile lor, au fost cateva circle pit-uri, iar vocalul a fost purtat pe sus de catre publicul din fata, care avea chef de haos. La un moment dat Radu, unul din chitaristi, a invitat lumea pe scena, dar dupa ce un tip din public a urcat, a fost tras imediat jos de catre unul din bounceri. La final lumea a cerut un bis, dar trupa a ales sa nu revina, pentru a ramane show-ul inchis cu ultima piesa de pe album. Avand in vedere ca in timpul concertului nu am putut savura complet muzica lor, dupa ce s-a terminat mi-am cumparat CD-ul lor si m-am ofticat putin ca nu aveau si tricouri XL sa-mi fi luat unul...

![Foto: Mediocracy](/img/mediocracy_6139730900_o.jpg)


Urmeaza pentru Mediocracy un turneu european prin care isi vor promova albumul, asa ca le urez bafta si poate albumul urmator o sa-l scoata la un label "de afara" care sa-i expuna mai bine, pentru ca merita.
