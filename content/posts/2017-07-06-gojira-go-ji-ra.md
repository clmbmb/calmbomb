---
author: ursu
date: 2017-07-06 09:55:00+00:00
draft: false
title: "Gojira! GO-JI-RA!!!"
type: post
disqus: false
categories:
- Cronica de concert
tags:
- Gojira
---
În 2006 n-am apucat să-i văd la Brutal Assault, pentru că am ajuns ziua următoare după ce au cântat. Dar i-am prins în [2010](/2013-09-03-rockstadt-extreme-fest-2013/) la Rockstadt Extreme Fest, la Râşnov. De fiecare dată au sunat bine şi de fiecare dată publicul a fost fantastic. Aşa că abia am aşteptat momentul să-i văd din nou, mai ales că veneau cu turneu de promovare al albumului (nu chiar nou) _Magma_, deci erau headlineri şi mai mult ca sigur trebuiau să cânte mai mult timp.

Dar deja am făcut o introducere mult prea stufoasă, aşa că hai să vă zic câte ceva despre concert. Am ajuns acolo pe la 20:40 şi ne-am adunat toată gaşca fix la intrare. Pe scenă se scălâmbăiau nişte băieţi tinerei, care sunau oribil - asta nu e doar părerea mea. Aşa că ne-am dus să procurăm jetoane, iar apoi să ne alimentăm cu câte o bere-două.

Eh... şi am aşteptat cam 30-40 de minute să treacă timpul şi sa ne deplasăm şi noi în faţa scenei, ca să vedem "delfinii" de la Gojira. Şi a fost bine de tot!!!

![Foto: Fum! Gojira!](/img/Gojira_fum.gif)

Au început, aşa cum era de aşteptat, cu o piesă de pe "Magma", _Only Pain_, una din cele mai dinamice de pe album. Publicul a luat-o razna din prima, me included. Iar apoi totul a fost un mix intre "Magma" si albumele vechi. Au cantat _The Heaviest Matter of the Universe_, _Flying Whales_ şi _Backbone_ de pe "From Mars to Sirius", apoi _Toxic Garbage Island_, _Oroborous_ şi _Vacuity_ de pe "The Way of all Flesh", iar de pe "L'Enfant Sauvage" au cântat piesa cu acelaşi nume.

![Foto: Gojira la Arenele Romane](/img/Gojira_concert.jpg)

Printre piesele vechi au băgat şi _Silvera_, _Stranded_, _The Cell_ şi _The Shooting Star_ de pe ultimul album. Iar între piese Joe a stat de vorbă cu publicul, iar Mario se juca cu tobele, aşa cum face de obicei. În plus, cel din urmă a făcut un număr mişto ieşind în faţă şi cântând o piesă la chitară şi voce, acompaniat de restul trupei, la tobe fiind fratele Joe.

![Foto: Mario la voce](/img/Gojira_Mario_voce.jpg)

Pe toată durata concertului publicul a fost la înălţime. M-am bucurat să văd puşti de 15-16 ani aruncându-şi pletele în jur, tineri la 20-25 de ani alergând ca nebunii în cerc în mijlocul mulţimii şi moşnegi ca mine şi Ciprian încercând să facă faţă nebuniei din moshpit. Totul a fost plin de energie!

Iar pe final, după ce trupa s-a făcut că pleacă, iar publicul a urlat încontinuu "GO-JI-RA!!", băieţii s-au întors pe scenă şi ne-au dat o lecţie de cum se cantă "Territory" de la Sepultura. Un final perfect, aş zice eu...
