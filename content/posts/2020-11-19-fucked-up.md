---
author: ursu
title: "2020 Fucked Up"
date: 2020-11-19T21:43:50+02:00
draft: true
type: post
disqus: false
categories:
- Cronica de concert
tags:
- Dopethrone
- Amenra
- Leprous
- Suffocation
- Obscura
- God Dethroned
---
Din lipsă de concerte și de dorul lor, după cam mult timp de gândire mi-a venit ideea să scriu despre ultimele concerte la care am fost în ultimul an și despre care nu am spus nici un cuvânt pe site. O să le iau în ordine cronologică, nu după ordinea numerelor de pe tricou, că tricourile cu formații au rar numere (ce glume de bunici!).

Am rămas surprins, verificând mailul după bilete de concerte cumpărate online, să observ că am fost la destul de multe concerte pe finalul lui 2019 și începutul lui 2020. Din păcate, după jumătatea lui martie 2020, chiar dacă s-au mai întâmplat anumite evenimente în aer liber, nu am ajuns la nici unul din ele.

Așa că ceea ce scriu mai jos e tot ce-mi amintesc din toate concertele la care am fost.

---
##### **29 octombrie 2019, Quantic**
## Dopethrone, RoadkillSoda, Tragic

S-a întâmplat atât de demult încât vag îmi aduc aminte de Dopethrone. Și îmi amintesc de ei pentru că, nemaivăzându-i live am fost atent la ce s-a întâmplat pe scenă și în jur.

Din startul show-ului lumea era deja adunată în fața scenei cu gândul de mosheală. Și nu a fost mult de așteptat, deoarece canadienii erau puși pe treabă. Totul a fost dement, din ce-mi amintesc... Singura chestie care mi-a sărit în ochi a fost că de câteva ori vocalista i-a cerut tipului cu luminile să o lase mai moale cu flash-urile și că vor doar o lumină slabă, dar cu românii bling-bling nu te înțelegi, așa că a rămas cum am stabilit.

Da, scurt, știu...

---
#### 9 noiembrie 2019, Quantic
## Amenra, E-L-R, YLVA

Ăsta a fost unul din cele mai anticipate concerte pentru 2019 pentru mine. Aș putea spune că sunt semi-fan Amenra. 

Au deschis australienii de la YLVA, formație de care nu știam, dar pe care am ajuns să o apreciez după ce i-am auzit. Au dat bine de tot un sludge ritmat, cu forță, cu care au reușit să activeze publicul de obicei "liniștit" bucureștean. Până spre finalul cântării lumea era încinsă și aplauda după fiecare piesă.

E-L-R sunt niște gagici care au dat-o pe un post-metal mai melancolic, cu atmosfera mistică creată de lumânarile de pe scenă. Am fost încântat să observ că îi plăceau nevestei, deci nu am adus-o degeaba la concert! Ba chiar și-a cumpărat și un long-sleeve cu ele. Mai mult nu-mi amintesc.

Și nu-mi amintesc pentru că mi-am dorit atât de mult să-i văd din nou pe Amenra, că restul nu prea m-a interesat atât de mult. Belgienii au intrat pe scenă și ne-au băgat în atmosfera lor depresivă cu țăcănitul insistent al unor bucăți de metal, urmat de riff-urile grele și ritmul apăsat. De la începutul primei piese și până la final lumea, înghesuită destul de bine (oho, ce vremuri!!!), a făcut head banging la unison. Pe scenă, vocalistul Colin a urlat cu vocea lui "disperată" și ne-a făcut pe toți să simțim presiunea versurilor pe care le cântă.

Finalul a fost super nebun, după ce toată lumea era "în priză", iar pe scenă s-a cântat Diaken de pe ultimul album.

Am fost super încântat că am reușit să-i prind și sper să-i mai văd.

---
#### 30 noiembrie 2019, Rockstadt Brașov
## Mono - 30 nov 2019

Mono au fost o chestie de moment, în sensul că ne-am tot gândit dacă să mergem sau nu. Și cred că abia înainte cu două săptămâni ne-am hotărât. Țin minte că mai discutasem cu Răzvan, dar nu eram sigur că vine sau nu. Oricum, voiam să-i vedem, pentru că îi văzusem (eu, cel puțin!) la Roadburn și mi-au lăsat o impresie bună.

Așa că pe 30 noiembrie dimineață ne-am pus la drum și pe la amiază am ajuns la Brașov, unde am avut cazare la 5 minute de Rockstadt. Am fost puțin și ne-am plimbat prin oraș, după care ne-am odihnit puțin și pe seară am mers în club.

Prima chestie pe care am observat-o intrând a fost Răzvan luându-și o bere - mai clasic de atât nu se putea! Am mers cu el în colțul în care era cu gașca lui și am stat puțin la povești. Între timp scena fusese pusă la punct și japonezii au venit fix la ora programată - zici că-s elvețieni. Apoi concertul a fost cum mă așteptam. De fapt, nu! A fost mai bine decât mă așteptam. Spre deosebire de Roadburn, aici atmosfera a fost mai caldă și mai prietenoasă datorită spațiului relativ mic. Deși post-rock-ul niponilor nu e de o prea mare dinamică, totuși publicul s-a simțit bine și țin minte că s-a aplaudat și s-a ovat după fiecare piesă.

La final, japonezii au fost foarte prietenoși și au stat la discuții cu lumea și și-au făcut o tonă de poze. Iar noi am mai băut o bere-două și ne-am dus la somn!

---
#### 17 februarie 2020, Quantic
## Leprous

---
#### 21 februarie 2020, Quantic
## Obscura

---
#### 2 martie 2020, Quantic
## Suffocation - 2 mar 2020

Nu ne sufocăm!
